---
title: Cariche Particolari
number: 9
---

1. _Precursore_: Il _Precursore_ può decidere, previo voto a maggioranza semplice
   dei membri dei _The Entropics_, di delegare le seguenti cariche amministrative
   a uno o più membri. Le cariche non esplicitamente delegate si intendono
   ritenute dal _Precursore_.
2. _Maestro del Conio_ (Tesoriere): Il _Maestro del Conio_ è il responsabile della
   gestione di eventuale denaro in comune. Riscuote la quota mensile e, direttamente
   o attraverso intermediari, paga abbonamenti o sottoscrizioni a nome
   del gruppo. Non può però spendere di sua iniziativa il denaro affidatogli senza
   previo voto a maggioranza semplice dei membri dei _The Entropics_, eccezion fatta
   per il pagamento della quota per il server ufficiale.
3. _Maestro delle Riunioni_ (Presidente): Il _Maestro delle Riunioni_ organizza e
   presiede tutte le riunioni dei _The Entropics_. All’interno delle riunioni, organizza
   gli interventi e chiama le votazioni; all’esterno delle riunioni, riceve le richieste
   di ammissione ai _The Entropics_, gli eventuali punti da discutere in riunione e
   fissa eventuali riunioni.
4. _Maestro dei Servizi_ (Amministratore): Il _Maestro dei Servizi_ è il responsabile
   della gestione dei servizi sul server ufficiale; si sincera che funzionino, provvede
   ad aggiornarli periodicamente, li avvia ed arresta secondo bisogno e ne
   aggiunge altri a richiesta. Mantiene un elenco aggiornato di servizi e risponde
   di eventuali problemi o a richieste di informazioni.
5. _Maestro delle Leggi_ (Segretario): Il _Maestro delle Leggi_ è il responsabile
   dell’aggiornamento di questo Regolamento. Si accerta che una sua copia
   aggiornata sia sempre disponibile, che tutti i membri dei _The Entropics_ lo
   rispettino, notificando eventuali infrazioni, e che i nuovi membri lo leggano e
   lo sottoscrivano prima di essere considerati membri a pieno diritto.